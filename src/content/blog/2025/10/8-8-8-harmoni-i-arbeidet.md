---
title: "8/8/8 (Søvn/jobb/fritid)"
description: "
Snakker vi marathon eller sprint? Snakker vi 30 dager, eller 30 år? Her tenker 
vi det lange løp og vi er ikke villige til å ofre livet for en hit. Livet er alt 
for verdifult til å selge billig.
"
date: 2025-10-16
image: /blogg/2025/10/8-8-8.png
author: "ole-herland"
categories: ["Visjon"]
---

For litt siden skrev jeg et innlegg om at iniva skal være [en bedrift for tiårene
som kommer](/blogg/2025/10/en-bedrift-for-tiaarende-som-kommer). Dette er litt
motstrøms når man tenker på hvordan de fleste tenker og snakker om business.

Derfor må vi tørre og tenke anderledes. Tørre å være trygge i egne sko.

Drømmen er at flerskal bli tent på en litt roligere og koseligere måte å starte selskaper på.

## Hei, jeg heter Ole og er tidligere workaholic

Hvor mye og hvor hardt man må jobbe for å oppnå målene sine er veldig omdiskutert.
Noen snakker så varmt om work life balance at man kan tro de aldri kommer til å
oppnå noe i livet, mens andre er så harde i klypa at det blir rent smertefult.

Du får sikkert noen bilder i hodet bare av å lese dette.

Et intervju av "The Diary Of A CEO" illustrerer godt de som er harde i klypa.
Mohnish Pabrai (som jeg forsåvidt ser veldig opp til) snakker om at du skal
elske å skape din egen virkesomhet så mye at du er villig til å gi bort all fritiden
din samtidig som du jobber en normal 8-4 jobb. Du skal faktisk gjøre en
skikkelig dårlig jobb der du jobber fulltid, for å ha mest mulig energi til
din egen virksomhet.

<div class="relative w-full aspect-video">
  <iframe class="absolute inset-0 w-full h-full" src="https://www.youtube.com/embed/qgeQ5kMVwRA?si=aRl2RtLEaPddZR8T&amp;start=1933" title="YouTube video player" frameborder="0" allow="accelerometer; autoplay; clipboard-write; encrypted-media; gyroscope; picture-in-picture; web-share" referrerpolicy="strict-origin-when-cross-origin" allowfullscreen></iframe>
</div>

Dette er ikke det eneste eksempelet. Det er en enorm kultur for å glorifisere og
opphause det å jobbe hardere enn alle andre for å KANSKJE oppnå sukksess. Du må sove
4 timer, starte dagen klokken 4 så du har mange uavbrutte timer før andre våkner,
avfeie venner, familie, helse, velvære og alt som ikke er å søvn eller jobb.

Denne kulturen har hatt stor inflytelse på meg i mange år. Den gnagende følelsen
av at jeg aldri har gjort nok, uansett hvor mye jeg jobber.

## Frisk pust, nytt perspektiv

Håpet mitt er at jeg kan hjelpe noen andre som er i samme situasjon som jeg var i,
eller betrygge de som har tatt samme valg som meg.

Livet er så mye rikere enn jakten på sukksess. Å bygge familie, være tilstede og
aktiv i oppveksten til barna. Dyrke relasjoner til venner, og gjøre hobby prosjekter.
Det er faktisk mer verdt enn alle pengene du kan tjene på konseptet ditt, på ideen din.

Første bud, er du helt ærlig villig til å risikere å miste eller skade dine relasjoner
for neon kroner ekstra i banken? For å kunne sitte på rumpa i spania med en drink i hånden?
For en bil med mange hestekrefter? Eller et hus med mange rom?

Ingen ting slår ekte og autentiske relasjoner.

Ok, så du har kanskje en jævel på ryggen som meg. Kanskje en en slags mental skade
som gjør at du bare må jobbe mot målene og drømmene dine. Ok, velkommen i klubben.

Til deg vil jeg da si at oddsen for sukksess øker ikke mest den tolvte timen du
jobber på en dag. Når du er utslitt, sulten og myser på skjermen.
Se på deg selv som en ansatt i din egen bedrift. Tror du at din ansatte jobber
best når de er uthvilt og klare i hodet? Eller når de er helt på felgen? Tror
intuisjonen din vet svaret.

Jeff Bezos er fin inspirasjon her. Klare og gode tanker er det mest verdifulle
du kan bringe til border. 8 timer søvn, alltid.

Når du koker ned dagen din til 8 timers bolker. 8 timer søvn, 8 timer arbeid og
8 timer fritid. Så kan du få alt! Perfekt harmoni.

Min effektivitet når jeg klarer å holde meg til dette går helt i skyene. Jeg får
laserfokus når jeg arbeider, og jeg er mer produktiv enn noen gang.

Tiden med venner og familie gjør meg sterkere. Jeg blir en hel person. Når jeg sitter
gammel og skrukkete på eldrehjem er jeg helt sikker på dette valget er noe jeg vil være
veldig takknemlig over.

Konseptet 8-8-8 er mitt. Det er et konsept jeg har tatt til meg fra [37signals](https://37signals.com/)
gjengen, og den er gulle god. Lett å huske og lett å leve etter.

Som nevnt i introen bygges ikke iniva for de neste 6 til 12 månedene, men for de neste 20,
30, 40 kanskje 50 årene. Da er det viktig å jobbe sundt, trygt, balansert og
med hjertet.
